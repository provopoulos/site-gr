---
ref: twelfth-mcis
title: "Διοργάνωση 12ου Μεσογειακού Συνεδρίου στα Πληροφοριακά Συστήματα (MCIS 2018) από το Τμήμα Πληροφορικής"
excerpt: "Το Τμήμα Πληροφορικής του Ιονίου Πανεπιστημίου διοργανώνει στις 28-30 Σεπτεμβρίου 2018 το 12ο Μεσογειακό Συνέδριο στα Πληροφοριακά Συστήματα (12th Mediterranean Conference on Information Systems). "
tags: 
 - Συνέδρια
categories:
 - Εκδηλώσεις
---

Το Τμήμα Πληροφορικής του Ιονίου Πανεπιστημίου διοργανώνει στις 28-30 Σεπτεμβρίου 2018 το 12ο Μεσογειακό Συνέδριο στα Πληροφοριακά Συστήματα (12th Mediterranean Conference on Information Systems). Το συνέδριο για πρώτη φορά διοργανώνεται στην Κέρκυρα και θα συμμετέχουν άνω των 120 συνέδρων από 20 χώρες μεταξύ των οποίων οι ΗΠΑ, το Ηνωμένο Βασίλειο, η Δανία, η Γερμανία, η Ολλανδία, το Ισραήλ, η Σουηδία και η Νορβηγία. Στο συνέδριο θα παρουσιαστούν 70 ερευνητικές εργασίες σε επιστημονικούς τομείς που άπτονται, μεταξύ άλλων, τη διαχείριση μεγάλου όγκων δεδομένων (big data analytics), την ηλεκτρονική διακυβέρνηση (e-government), τα διεπιχειρησιακά πληροφοριακά συστήματα (inter-organizational systems), την ασφάλεια και ιδιωτικότητα στα πληροφοριακά συστήματα (security and privacy) και τα πληροφοριακά συστήματα υγείας και την βιοπληροφορική (health information systems and bioinformatics). Παράλληλα με τις παρουσιάσεις των ερευνητικών εργασιών του συνεδρίου θα διοργανωθεί ένα doctoral/ junior faculty consortium (DC/JFC) για υποψήφιους διδάκτορες και νέους ακαδημαϊκούς επιστήμονες στην περιοχή των πληροφοριακών συστημάτων. Την επιστημονική και οργανωτική επιμέλεια του συνεδρίου έχουν η Αναπληρώτρια Καθηγήτρια του Τμήματος Πληροφορικής κα Αδαμαντία Πατέλη (conference co-chair) και ο Αναπληρωτής Καθηγητής του Τμήματος Πληροφορικής κ. Παναγιώτης Κουρουθανάσης (program co-chair). Την οργανωτική επιμέλεια του DC/JFC έχει η Επίκουρη Καθηγήτρια του Τμήματος Πληροφορικής κα Αγγελική Τσώχου. Περισσότερες πληροφορίες είναι διαθέσιμες στην επίσημη ιστοσελίδα του συνεδρίου: [http://www.mcis2018.eu](http://www.mcis2018.eu).