---
ref: ora-tou-kodika
title: "Το Ιόνιο Πανεπιστήμιο συμμετέχει στην “Ώρα Του Κώδικα 2018” !"
excerpt: "Το Τμήμα Πληροφορικής του Ιονίου Πανεπιστημίου συμμετέχει για πρώτη χρονιά στην “Ώρα Του Κώδικα”, μια παγκόσμια δράση που διεξάγεται κάθε χρόνο από το 2013 κατά τη διάρκεια της Εκπαιδευτικής Εβδομάδας Πληροφορικής (CSEd Week) υπό την αιγίδα του διεθνούς οργανισμού Code.org. "
tags:
 - conference
--- 
Το Τμήμα Πληροφορικής του Ιονίου Πανεπιστημίου συμμετέχει για πρώτη χρονιά στην **“Ώρα Του Κώδικα”,** μια παγκόσμια δράση που διεξάγεται κάθε χρόνο από το 2013 κατά τη διάρκεια της Εκπαιδευτικής Εβδομάδας Πληροφορικής (CSEd Week) υπό την αιγίδα του διεθνούς οργανισμού Code.org. Η εν λόγω ενέργεια διοργανώνεται από την κα. Ροζαλία Νικοπούλου, Υπ. Διδάκτωρ του Τμήματος Πληροφορικής και τον Δρ. Φοίβο Μυλωνά, Αναπληρωτή Καθηγητή του Τμήματος Πληροφορικής και έχει ως στόχο την ενασχόληση μαθητών – πρωτοβάθμιας και δευτεροβάθμιας εκπαίδευσης – αλλά και ενηλίκων με τον προγραμματισμό έστω και για μία ώρα, ώστε να γνωρίσουν τις δυνατότητες της επιστήμης των υπολογιστών σε ότι αφορά την καλλιέργεια δεξιοτήτων επίλυσης προβλημάτων, λογικής και δημιουργικότητας. Η δράση θα λάβει χώρα στους χώρους του Εργαστηρίου Πληροφορικής στις Ανθρωπιστικές και Κοινωνικές Επιστήμες (HILab) και στο Εργαστήριο του κτιρίου “Γαληνός” του Τμήματος Πληροφορικής την Τρίτη, 4 Δεκεμβρίου 2018 σε συνεργασία με το Γυμνάσιο Λευκίμμης και την συμμετοχή 50 περίπου μαθητών του. Περισσότερες πληροφορίες για την παγκόσμια αυτή δράση παρέχονται στην ιστοσελίδα του [code.org](https://code.org/).
